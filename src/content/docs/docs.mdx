---
 
title: "Hakkında"
description: "Hüma Hakkında"
---
 

# Hüma Tarayıcı

Hüma, yerli ve açık kaynaklı bir web tarayıcısıdır. Firefox tabanlı olarak geliştirilen bu tarayıcı, gizlilik odaklı tasarımı ve özelleştirilebilir özellikleriyle öne çıkar. Hüma, kendi temasının yanı sıra sayfalar arasında gezinmeyi kolaylaştıran Hüma Gezgini, dikey sekme desteği, internetsiz çalışan Hüma Tarih ve Mitoloji sayfaları, dosya paylaşımı için 10MB sınırı olan Hüma Bulut ve Türkçe söz dizimine sahip betik yazma aracı Hüma Betik gibi özellikler sunar. Pardus ekosistemine katkı sağlamayı amaçlayan Hüma, Türk mitolojisi ve tarihi hakkında da bilgi içermektedir

## Hüma Projesinin Süreci?

Hüma projesi, Egehan'ın 2022 yılında Python ile QtWebEngine motorunu kullanarak ilk web tarayıcısını yapmasıyla başladı. "VastSea Browser" olarak adlandırılan bu tarayıcı, basit ve deneysel bir proje olduğundan günlük kullanıma uygun değildi. İlerleyen zamanlarda çeşitli deneysel projeler geliştirildi, ancak bunlar daha küçük ve karmaşık olmayan yapılardı. 2023 yılında Teknofest yarışmalarında Pardus için bir yarışma olduğunu öğrenen Egehan, Pardus için güçlü bir tarayıcı yapma fikrini düşündü. Ancak, Chromium projesi ile bir tarayıcı geliştirmek zorluğundan dolayı ertelendi. Bu süreçte "Füze Paket Yükleyicisi" adında bir proje geliştirdi, fakat teknik sorunlar nedeniyle proje askıya alındı. Bu esnada Hüma fikri tekrar doğdu.

Hüma Egehan KAHRAMAN tarafından 2024 yılının Ocak ayında araştırılmaya başlanmıştır. Şubat ayında, başarısız olan Füze Paket Yükleyicisi projesinin iptali ile bu fikri gerçeğe dönüştürmek üzere çalışmalara başladı. İlk olarak Electron çerçevesi ile yazılan sürüm geliştirildi, ancak bunun yeterli olmayacağını düşünerek eş zamanlı olarak Firefox tabanlı bir tarayıcı yapmayı kavramaya çalıştı. Yaklaşık iki aylık araştırma ve geliştirme sonucunda, kaynak koddan derlenen ilk Firefox sürümü Şubat 2024'te ortaya çıktı. 27 Mart 2024 tarihinde ise temel gayesi olan Firefox çatalı olma yolunda ilk adımını atarak Firefox tarayıcısının bir çatalı olarak yeniden geliştirilmeye başlandı.

Mayıs 2024 itibarıyla, Hüma'nın kararlı ve özgün olabilmesi için Egehan tüm gayretiyle çalışmakta ve bu projeyi Pardus ekosistemine kazandırmayı hedeflemektedir. Aynı zamanda Türklerin ilk web tarayıcısı olma misyon ve vizyonuna sahip olan bu tarayıcı, yüksek hedefleri benimseyerek durmadan gelişimini sürdürmektedir.

## Ekran Görüntüleri 

<img src="https://firebasestorage.googleapis.com/v0/b/vastsea-blog.appspot.com/o/mUj553KYSMNLQxdU68FR2cl0AFG3%2FEkran%20G%C3%B6r%C3%BCnt%C3%BCs%C3%BC%20-%202024-08-11%2005-34-59.png?alt=media&token=3f288f95-a4a2-4066-9eff-ce90cf23b23d" />
<img src="https://firebasestorage.googleapis.com/v0/b/vastsea-blog.appspot.com/o/mUj553KYSMNLQxdU68FR2cl0AFG3%2FEkran%20G%C3%B6r%C3%BCnt%C3%BCs%C3%BC%20-%202024-08-11%2005-32-19.png?alt=media&token=8615e0f6-7ef8-4928-b2f8-eb95dfb1f669" />
## 15 HAZİRAN 2024 HÜMA YAZISI:

Bu proje, 2022 Aralık ve 2023 Ocak aylarında QtWebEngine kullanan oldukça basit bir deneyseldi. O zamanlar amacım sadece deneysel bir şey yapmak ve Python hakkında biraz daha bilgi edinmekti. 2023 Eylül ayına kadar hiçbir şey eklemedim, fakat daha sonra fark ettim ki Türklerin bir web tarayıcısı yoktu; sadece Android için bir tarayıcı vardı (açık kaynak olduğundan emin değilim, sanırım kapalı kaynak). Bu durumu düşünerek, Türkçe bir tarayıcı yapmak istedim. Bu tarayıcı sadece Türkçe olmayacaktı, aynı zamanda Türk mitolojisi ve tarihini araştırmak isteyenlere internetsiz erişim sağlayacak bir proje olacaktı.

Projeye özgün bir şeyler eklemek konusunda çok titiz davrandım. Sadece Chromium veya Firefox'un adını değiştirip iki logo ekleyerek bir tarayıcı sunmak istemedim. Bu yüzden tarayıcıya çeşitli özellikler eklemeye başladım. İlk olarak Electron kullanan bir tarayıcı vardı, bu tarayıcı Anka adıyla Hüma'nın ilk kararlı sürümü olacaktı. Mart ayına kadar bu sürümü geliştirdim. Ancak, Anka adını Hüma olarak değiştirdim çünkü Anka adı her yerde kullanılmıştı ve herkes tarafından biliniyordu. Hüma ise mitolojimizi araştırırken öğrendiğim, pek duyulmamış bir kuştu. Hüma, cennet kuşu olarak geçer; cennette uçar ve arada insanlara görünür. Hüma'nın üzerinden geçtiği insanların yüceleceğine ve tahta geçeceğine inanılır. Böylece, en sonunda Anka adı Hüma olarak değiştirildi.

Başından beri Firefox tabanlı bir tarayıcı yapmak istemiştim, ancak Electron'dan başlamak daha doğru oldu. Electron tabanlı sürümü geliştirirken Firefox'u derlemeyi denedim. İlk zamanlar hiçbir Firefox çatalını başarılı bir şekilde derleyemedim. Ancak, Electron tabanlı sürüme odaklanmayı bıraktığımda tüm çabamı Firefox'a verdim ve sonunda nasıl derleyeceğimi ve paketleyeceğimi öğrendim. İlerleyen zamanda, Electron tabanlı sürümde olan özellikleri bu sürüme ekledim ve sonunda ilk yerli web tarayıcımızın ilk gösterimlerini başarıyla tamamladım.

Şu anda Hüma'nın başlıca özellikleri şunlardır:

* **Kendi Teması:** Varsayılan olarak yüklü gelir.
* **Hüma Gezgini:** Hüma tarayıcısının ana içeriği olarak işlev görür; Hüma İçerik, Hüma Gözlem Odası ve diğer araçlarla birlikte kullanıcıların tarayıcı deneyimini yönetir.
* **Hüma Sekmeleri:** Dikey sekme özelliği sunar.
* **Hüma Tarih ve Hüma Mitoloji:** Mitolojimizi ve tarihimizi tanıtan, internetsiz bir ansiklopedidir; sayfalar tarayıcı içinde tutulur.
* **Hüma Bulut:** Hüma tarayıcısı için geliştirilmiş bir bulut sistemidir; dosyalar taşıyabilir, dosya başı sınır 10MB'dir.
* **Hüma Betik:** Türkçe söz dizimine sahip betik yazmak için bir web yorumcusudur; tek satır yazım biçimini destekler.
* **Hüma Başlangıç:** Hüma tarayıcısının başlangıç sayfasıdır; kullanıcıların yer imleri yöneticisi, hesap makinesi ve yapılacaklar listesi gibi araçlara hızlı erişimini sağlar.
* **Hüma Kenar Çubuğu:** Web siteleri veya eklentileri açmanıza olanak tanır; web panelinde birden fazla eklentiyi görüntüleyebilir, web sayfalarında ise bu özellik sınırlıdır.
* **Hüma Gözlem Odası:** Tarayıcı etkinliklerini grafiklerle görselleştirir; haftalık alışkanlık takibi yapar ve varsayılan olarak kapalıdır.
* **Hüma İçerik:** Beğenilen makaleleri kaydedip daha sonra okumak için kullanılır; kaydedilen içeriklere Hüma Başlangıç sayfasından erişilebilir.

Hüma'nın diğer bir alt projesi ise Ak Ana'dır. (Ak Ana, Hüma adından önce düşündüğüm bir isimdi; Ak Ana, tanrıya yaratma fikrini veren bir tanrıçadır.) Ak Ana, örneğin WhatsApp gibi web sitelerini indirmemizi sağlayan PWA yöntemine bir alternatiftir. PWA, şu anda Firefox'ta olmayan bir özelliktir ve ben de Ak Ana ile bu PWA'yı sağlamayı amaçladım.
 