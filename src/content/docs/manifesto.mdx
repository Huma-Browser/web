---
title:  Manifesto
description: Hüma tarayıcısının manifestosu
---

### 1. Özgürlük
Hüma her zaman özgürlüğü savunur. İzlediği yol, özgürlüğün ve bilginin sarsılmaz yoludur. Kendi özgürlüğünde yol alır ve gelişir, hiçbir şeye ihtiyaç duymadan. Özgürlüğe atılacak her taş ve özgürlüğe zarar verecek her tehdide karşı durur. Hüma, onu doğru ve özgür yoldan saptıracak her şeye karşıdır.

Hüma, sadece kendisinin değil, yoldaşlarının da özgürlüğünü korur. Onların özgürlüğü, Hüma'nın özgürlüğüdür. Yoldaşlar, Hüma'yı kullanan, tercih eden ve benzer düşünenlerdir.

Hüma'nın tepkisidir: Kalıplaşmışlara ayak uydurmak gerektiği savunulsa da biz kalıplaşmışların ardında kalacağız ve buradan kalıplara karşı duruşumuza gideceğiz.

### 2. Kalıpsız Bir Dünya
Özgürlüğün en büyük göstergelerinden biri, kendi kararını verebilme yetisidir. Ancak bu kararı verirken, şeylerden bağımsız öz kararın verilmesi en büyük husustur. Bizce kalıplar burada en büyük düşmanımızdır. Kalıplar hayatı kolaylaştırabilir, ancak bu, onların yararlı olduğunu göstermez. Hüma, çeşitli kalıplarda değerlendirilebilir ancak bu kalıplara uymak zorunda değildir.

Hüma'nın tepkisidir: Hüma projesinde ilk karşı geldiğimiz kalıplardan biri, evrensel düşüncelerin sadece İngilizce olması gerektiğinin savunulmasıdır. Keşke bu sadece savunulabilen bir şey olsaydı, ancak şu durumda bu, birçok yerde zorunluluk haline dönüşüp kalıplaşmıştır. Hüma, Türkiye'de geliştirilen bir projedir ve Türk destanlarından etkilenerek "Hüma" ismini seçmiştir. "Ü" harfinin İngiliz alfabesinde olmadığı için sıkça neden "ü" kullanıldığı sorulmuş ve bunun değiştirilmesi gerektiği söylenmiştir. Ancak bizce bu bir kural olmamalıdır. Diller kültürdürler ve kültürleri tanımak bizce önemlidir. Farklılıklar, bizi bir arada tutan ve güçlendiren unsurlardır. Farklı kültürler bu nedenle son derece önemlidir, ancak bunlar tek bir dilin kalıplaşıp evrenselleşmesi altında ezilmektedir. İnsanlar yeni projeler ile yeni kültürleri tanımalıdırlar.

### 3. Şeffaflık
Hüma her durumda şeffaf kalacaktır. Suyun berraklığını bozabilecek her durum karşısında direnilecektir. Hüma, şeffaflık ilkeleri altında özgür ve açık kaynak yazılım olmayı benimsemiştir. Bu sayede proje, olabildiğince şeffaf kalacaktır.

### Değerlerimiz:
- *Özgürlüğünü hayatın pahasına savun ve bu yolda yürü.*
- *Halka değil, yoldaşlara seslen.*
- *Özgürlükte, özgür erişim önemlidir. Erişimi olabildiğince kolay tut ki, özgürlüğe erişimde ayrım olmasın.*
- *Sana sunulan kalıplar karşısında diren, gerekiyorsa kendi kalıbın olsun. Yine de bu kalıp altında kendini kaybetme.*
- *Sana dayatılanı değil, senin istediğini kabul et.*
- *Her daim kendine yetmeyi ve kendi ışığını saçabilmeyi öğren.*
- *Kimsenin ışığı değil, senin ışığın parlamalıdır.*